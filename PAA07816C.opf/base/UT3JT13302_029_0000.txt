༄༅། །ལམ་འབྲས་བརྒྱུད་པའི་གསོལ་འདེབས་མདོར་བསྡུས་བཞུགས་སོ།། ༈ །ན་མོ་གུ་རུ་བྷྱཿ རྡོ་རྗེ་འཆང་དབང་བདག་མེད་བིརྺ་པ། །ནག་པོ་ཌཱ་རུ་ཨ་ཝ་དྷུ་ཏིའི་ཞབས། །གྷ་ཡ་དྷ་ར་འབྲོག་མི་སེ་སྟོན་རྗེ། །ཞང་སྟོན་ས་ཆེན་རྣམས་ལ་གསོལ་བ་འདེབས། །རྗེ་བཙུན་སྐུ་མཆེད་ཆོས་རྗེ་ཁུ་དབོན་གཉིས། །ཞང་དཀོན་བྲག་ཕུག་པ་དང་བསོད་རྒྱལ་རྗེ། །དཔལ་ཚུལ་བུདྡྷ་ཤྲཱི་ངོར་ཆེན་དང༌། །དཀོན་རྒྱལ་བདག་ཆེན་རྣམས་ལ་གསོལ་བ་འདེབས། །རྡོ་རིང་པ་དང་ཀུན་ལེགས་ཚར་པ་རྗེ། །མཁྱེན་བརྩེ་དབང་ཕྱུག་བསླབ་རྒྱལ་དབང་རབ་མཚན། །བཀའ་འགྱུར་བ་དང་ཁྱབ་བདག་ཞྭ་ལུ་བ། །མཁྱེན་རབ་བྱམས་པ་རྣམས་ལ་གསོལ་བ་འདེབས། །རྨོར་ཆེན་གནས་གསར་རྗེ་དང་ཀུན་བློའི་མཚན། །བསྟན་ལྷུན་བོད་འབྲུག་པ་དང་ཁྲི་ཆེན་རྗེ། །ཕྱོགས་རྣམ་སྙན་གྲགས་མགོན་དང་མཁྱེན་བརྩེ་ཅན། །ཀུན་བསྟན་རྩ་བའི་བླ་མར་གསོལ་བ་འདེབས། །དཔལ་ལྡན་རྩ་བརྒྱུད་བླ་མར་གསོལ་བཏབ་ཅིང༌། །འཁོར་འདས་གཉིས་མེད་སྐྱབས་སེམས་ཟུང་ལྡན་གྱིས། །སྒྲིབ་གཉིས་ཆུ་འཛིན་བཅོམ་པའི་བསྐྱེད་རྫོགས་ཀྱི། །ཉམས་རྟོགས་རྟ་ལྗང་དབྱིངས་སུ་འཆར་བར་ཤོག །

ཅེས་ལམ་འབྲས་བླ་བརྒྱུད་མདོར་བསྡུས་ཤླཽ་ཀ་དབང་པོའི་གྲངས་ཁོངས་སུ་འཐུས་པ་འདི་ལྟ་བུ་ཞིག་དགོས་ཞེས་རྒྱལ་སྨད་བླ་མིང་ལེགས་འབྱོར་མཆོག་ནས་བཀས་བསྐུལ་མ་སྩལ་བ་ལྟར་བཅོ་བརྒྱད་པ་མཁྱེན་བརྩེའི་མིང་ཅན་གྱིས་བྲིས་སོ།། །། ༈ བལ་ཡུལ་མཆོད་རྟེན་ཉེ་འདབས་ནས་རྒྱལ་ཡོངས་ས་ཆེན་ཞེས་པ་ལས། སློབ་བུ་ཐ་ཤལ་པ་གུ་རུས་སྤེལ་བའོ།། 