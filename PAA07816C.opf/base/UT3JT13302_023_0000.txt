༄༅། །ལམ་འབྲས་བརྒྱུད་པའི་གསོལ་འདེབས་བྲག་ཕུག་པས་མཛད་པ་ཁ་སྐོང་དང་བཅས་པ་བཞུགས་སོ།། ༈ །ན་མོ་གུ་རུ་བྷྱཿ གནས་སྤྱི་གཙུག་ཉི་ཟླའི་གདན་སྟེང་དུ། །དྲིན་ཅན་རྩ་བའི་བླ་མ་ལ་གསོལ་བ་འདེབས། །གསོལ་བ་འདེབས་སོ་བདག་རྒྱུད་ལ་བྱིན་གྱིས་རློབས། །གནས་འོག་མིན་ཆོས་དབྱིངས་ཕོ་བྲང་དུ། །སངས་རྒྱས་རྡོ་རྗེ་འཆང་ཆེན་ལ་གསོལ་བ་འདེབས། །གསོལ་བ༴ །གནས་ཟག་མེད་སྒྱུ་མའི་ཕོ་བྲང་དུ། །བདག་མེད་ལྷ་མོ་བཅོ་ལྔ་ལ་གསོལ༴ །གསོལ་བ༴ །གནས་སོ་ཝ་ན་ཐའི་གནས་མཆོག་ཏུ། །གྲུབ་ཆེན་རྣལ་འབྱོར་དབང་ཕྱུག་ལ་གསོལ༴ །གསོལ་བ༴ །གནས་རི་བོ་ཨུ་ཙ་ཡ་ནའི་དུར་ཁྲོད་དུ། །བརྟུལ་ཞུགས་ནག་པོ་སྤྱོད་པ་ལ་གསོལ༴ །གསོལ་བ༴ །གནས་རྒྱ་གར་ཀ་མ་རུ་པའི་གྲོང་ཁྱེར་དུ། །རྒྱལ་རིགས་ཌཱ་མ་རུ་པ་ལ་གསོལ༴ །གསོལ་བ༴ །གནས་ཤར་ཕྱོགས་མཁའ་འགྲོ་མཉེས་པའི་ལྗོངས་ལུང་དུ། །གཉིས་སྤངས་ཨཱ་ཝཱ་དྡྷུ་ཏི་ལ༴ །གསོལ་བ༴ །གནས་ཁ་རེག་ཐོད་ཕུའི་ཡང་དབེན་དུ། །པཎ་གྲུབ་གྷ་ཡ་དྷ་ར་ལ༴ །གསོལ་བ༴ །གནས་མང་མཁར་མུ་ཁུ་ལུང་གི་གནས་མཆོག་ཏུ། །སྒྲ་བསྒྱུར་འབྲོག་མི་ལོ་ཙཱ་ལ༴ །གསོལ་བ༴ །གནས་མཁར་ཆུང་ཆུ་ཁའི་གནས་མཆོག་ཏུ། །བླ་མ་སེ་སྟོན་ཀུན་རིག་ལ༴ །གསོལ་བ༴ །གནས་སག་ཐང་དེང་གི་དགོན་པ་རུ། །བླ་མ་ཞང་སྟོན་ཆོས་འབར་ལ༴ །གསོལ་བ༴ །གནས་སྐྱ་བོ་ཁ་གདངས་ཀྱི་གནས་མཆོག་ཏུ། །ས་ཆེན་ཀུན་དགའ་སྙིང་པོ་ལ༴ །གསོལ་བ༴ །གནས་ཆུ་མིག་རྫིང་ཁའི་གནས་མཆོག་ཏུ། །སློབ་དཔོན་བསོད་ནམས་རྩེ་མོ་ལ༴ །གསོལ་བ༴ །གནས་སྒོ་རུམ་བླ་མའི་གཟིམ་ཁང་དུ། །རྗེ་བཙུན་གྲགས་པ་རྒྱལ་མཚན་ལ༴ །གསོལ་བ༴ །གནས་བྱང་ཕྱོགས་སྤྲུལ་པའི་ལྷ་ཁང་དུ། །ཆོས་རྗེ་ས་སྐྱ་པཎ་ཆེན་ལ༴ །གསོལ་བ༴ །གནས་ལྷ་ཁང་བླ་བྲང་གི་གནས་མཆོག་ཏུ། །འགྲོ་མགོན་ཆོས་རྒྱལ་འཕགས་པ་ལ༴ །གསོལ་བ༴ །གནས་སྐྱེ་ཕྲེང་བླ་མའི་གཟིམ་ཁང་དུ། །ཞང་སྟོན་དཀོན་མཆོག་དཔལ་བ་ལ༴ །གསོལ་བ༴ །གནས་སྒེར་ཕུ་རྫིང་ལུང་གི་གནས་མཆོག་ཏུ། །ཚོགས་སྒོམ་ཀུན་དགའ་དཔལ་བ་ལ༴

།གསོལ་བ༴ །གནས་ཉན་པོ་བླ་མའི་གཟིམ་ཁང་དུ། །ཉན་ཆེན་བསོད་ནམས་བསྟན་པ་ལ༴ །གསོལ་བ༴ །གནས་ན་བཟའ་བྲག་ཕུག་གི་དབེན་གནས་སུ། །གྲུབ་ཆེན་བྲག་ཕུག་པ་ཆེན་པོ་ལ༴ །གསོལ་བ༴ །གནས་བསམ་ཡས་བླ་བྲང་གི་གཟིམ་ཁང་དུ། །ཆོས་རྗེ་བླ་མ་དམ་པ་ལ༴ །གསོལ་བ༴ །གནས་བྱང་ཆུབ་རྫོང་གི་གནས་མཆོག་ཏུ། །ཆོས་རྗེ་དཔལ་ལྡན་ཚུལ་ཁྲིམས་ལ༴ །གསོལ་བ༴ །གནས་ཞི་དགོན་རྒྱལ་བའི་རི་ཁྲོད་དུ། །གྲུབ་ཆེན་བུདྡྷ་ཤྲཱི་ལ༴ །གསོལ་བ༴ །གནས་ཨེ་ཝྃ་ཆོས་ལྡན་གྱི་དགོན་པ་རུ། །ངོར་ཆེན་ཀུན་དགའ་བཟང་པོ་ལ༴ །གསོལ་བ༴ །མུས་བསམ་གཏན་གླིང་གི་དབེན་གནས་སུ། །མུས་ཆེན་དཀོན་མཆོག་རྒྱལ་མཚན་ལ༴ །གསོལ་བ༴ །གནས་དཔལ་ལྡན་ས་སྐྱའི་གཙུག་ལག་ཏུ། །བདག་ཆེན་རྡོ་རྗེ་འཆང་ཆེན་ལ༴ །གསོལ་བ༴ །གནས་ཁའུ་བྲག་རྫོང་གི་རི་ཁྲོད་དུ། །རྗེ་བཙུན་ཀུན་སྤངས་པ་ཆེན་པོ་ལ༴ །གསོལ་བ༴ །གནས་བོ་དོང་ཕུན་ཚོགས་རབ་བརྟན་ཏུ། །སྒོ་རུམ་ཀུན་དགའ་ལེགས་པ་ལ༴ །གསོལ་བ༴ །གནས་གྲང་ཆེན་ཁང་གསར་དབེན་གནས་སུ། །ཚར་ཆེན་བློ་གསལ་རྒྱ་མཚོ་ལ༴ །གསོལ་བ༴ །གནས་བོ་དོང་ཕོ་བྲང་དཀར་པོ་རུ། །འཇམ་དབྱངས་མཁྱེན་བརྩེའི་དབང་ཕྱུག་ལ༴ །གསོལ་བ༴ །གནས་སྒྲུབ་སྡེ་རྗེ་ཡི་ཡང་དགོན་དུ། །རྗེ་བཙུན་སྡིང་མ་བ་ཆེན་པོ་ལ༴ །གསོལ་བ༴ །གནས་འདར་སྟོད་ཆོས་དབྱིངས་ཕོ་བྲང་དུ། །གྲུབ་མཆོག་དབང་ཕྱུག་རབ་བརྟན་ལ༴ །གསོལ་བ༴ །གནས་བཀྲ་ཤིས་ཆོས་སྡེའི་ཕོ་བྲང་དུ། །མགོན་པོ་བསོད་ནམས་མཆོག་ལྡན་ལ༴ །གསོལ་བ༴ །གནས་ཞྭ་ལུ་ཆོས་འཁོར་ཤར་ཆེན་དུ། །རིན་ཆེན་བསོད་ནམས་མཆོག་གྲུབ་ལ༴ །གསོལ་བ༴ །གནས་བཅོ་བརྒྱད་རྡོ་རྗེའི་ཕོ་བྲང་དུ། །མཁྱེན་རབ་ངག་གི་དབང་ཕྱུག་ལ༴ །གསོལ་བ༴ །གནས་སྨོན་དགའ་བསམ་གླིང་དབེན་གནས་སུ། །རྨོར་ཆེན་ཀུན་དགའ་ལྷུན་གྲུབ་ལ༴ །གསོལ་བ༴ །གནས་རྒྱལ་ཁམས་ཕྱོགས་མེད་ཀྱི་ཕོ་བྲང་དུ། །ཀུན་དགའ་ལེགས་པའི་འབྱུང་གནས་ལ༴ །གསོལ་བ༴ །གནས་འདོད་དགུ་གླིང་གི་བཞུགས་གནས་སུ། །མཁྱེན་རབ་བསྟན་འཛིན་ལྷུན་གྲུབ་ལ༴

།གསོལ་བ༴ །གནས་ཆོས་རྫོང་ཤར་གྱི་ཡང་དབེན་དུ། །ངག་དབང་བློ་གསལ་ཕུན་ཚོགས་ལ༴ །གསོལ་བ༴ །གནས་ངེས་གསང་སྙིང་པོའི་ཕོ་བྲང་དུ། །ལྷ་བཙུན་འཁོར་ལོའི་མགོན་པོ་ལ༴ །གསོལ་བ༴ །གནས་འབྲུག་སྒུར་དབེན་པའི་རི་ཁྲོད་དུ། །དགེ་འདུན་བཀྲ་ཤིས་དཔལ་འབྱོར་ལ༴ །གསོལ་བ༴ །གནས་གཟིམ་འོག་བཀྲ་ཤིས་མཐོང་སྨོན་དུ། །ངག་དབང་བསྟན་འཛིན་སྙན་གྲགས་ལ༴ །གསོལ་བ༴ །གནས་བཅོ་བརྒྱད་ལྕང་ལོ་ཅན་ཉིད་དུ། །རིན་ཆེན་མཁྱེན་བརྩེའི་དབང་པོ་ལ༴ །གསོལ་བ༴ །གནས་གཟིམ་འོག་སྲིད་གསུམ་དཔལ་འབྱོར་དུ། །ངག་དབང་ཀུན་དགའ་བསྟན་འཛིན་ལ༴ །གསོལ་བ༴ །གནས་མོས་གུས་གཞོམ་མེད་ཀྱི་ཕོ་བྲང་དུ། །དྲིན་ཅན་རྩ་བའི་བླ་མ་ལ༴ །གསོལ་བ༴ །གནས་སྙིང་ག་ཆོས་ཀྱི་ཕོ་བྲང་དུ། །ཡི་དམ་དགྱེས་པ་རྡོ་རྗེ་ལ༴ །གསོལ་བ༴ །གནས་འཁོར་འདས་དབྱེར་མེད་ཀྱི་རང་བཞིན་དུ། །དམ་ཆོས་གསུང་ངག་ལམ་འབྲས་ལ༴ །གསོལ་བ༴ །གནས་རང་སྣང་དག་པའི་ཞིང་ཁམས་སུ། །མཆེད་གྲོགས་རྡོ་རྗེའི་སྤུན་གྲོགས་ལ༴ །གསོལ་བ༴ །གནས་སྒོ་རུམ་ཁའུའི་མགོན་ཁང་དུ། །ཆོས་སྐྱོང་གུར་ཞལ་རྣམ་གཉིས་ལ༴ །གསོལ་བ༴ །ལུས་ལ་བདེ་དྲོད་འབར་བར་བྱིན་གྱིས་རློབས། །ངག་ལ་སྐྱེ་འགགས་བྲལ་བར་བྱིན༴ །སེམས་ལ་བདེ་སྟོང་སྐྱེ་བར་བྱིན༴ །འཁོར་འདས་དབྱེར་མེད་རྟོགས་པར་བྱིན་གྱིས་རློབས། །དེ་ལྟར་གསོལ་བ་བཏབ་པའི་བྱིན་རླབས་ཀྱིས། །བདག་དང་བལྟོས་པར་བཅས་པའི་འགྲོ་བ་རྣམས། །བར་ཆད་ལམ་དུ་ནམ་ཡང་མི་འགྲོ་ཞིང༌། །བྱིན་རླབས་རྒྱུན་ཆད་མེད་པའི་བཀྲ་ཤིས་སྩོལ། །ཅེས་པ་འདི་ནི་ཞང་དཀོན་མཆོག་དཔལ་ཡན་ཆད་གྲུབ་ཆེན་བྲག་ཕུག་པས་ཐོ་རེངས་ཞིག་ན་བཟའ་བྲག་ཕུག་ཏུ་གསུང་ངག་བླ་མ་བརྒྱུད་པ་མདུན་གྱི་ནམ་མཁའ་ལ་ཞལ་གཟིགས་དུས་ཉམས་འུར་གྱི་ངང་ནས་མཛད་པ་བྲག་ཕུག་པས་ཚོགས་གྲལ་ཏུ་རྒྱུན་པར་ཞལ་འདོན་མཛད་པ། འདི་མན་ཆད་བླ་མ་སོ་སོས་ཁ་སྐོང་སླར་མཛད། འདི་གཞན་ལས་འཁྲུལ་སྟོབས་ཆེ་བ་ཡིན་གསུངས་ནས། བདག་ཆེན་རྡོ་རྗེ་འཆང་བློ་གྲོས་རྒྱལ་མཚན་དཔལ་བཟང་པོས་ཐུགས་རྩིས་ཆེ་བ་ཡིན་འདུག་པའི་ཉམས་རྟོག་འདོད་པའི་ལམ་འབྲས་པ་རྣམས་ཀྱི་ཁ་ཏོན་དུ་བྱའོ། །ཞེས་པ་དོན་གཉེར་བ་རྣམས་ལ་མཁོ་བའི་བློས་ཉེ་བར་བྲིས་པའོ།།

།། ༈ བལ་ཡུལ་མཆོད་རྟེན་ཉེ་འདབས་ནས་རྒྱལ་ཡོངས་ས་ཆེན་ཞེས་པ་ལས། སློབ་བུ་ཐ་ཤལ་པ་གུ་རུས་སྤེལ་བའོ།།