༄༅། །རྣལ་འབྱོར་དབང་ཕྱུག་བི་རཱུ་པའི་སྲུང་བ་ཐུན་མོང་མ་ཡིན་པའི་བྱིན་རླབས་ཀྱི་བརྒྱུད་པའི་གསོལ་འདེབས་བཞུགས།། ༈ །རྡོ་རྗེ་འཆང་དང་གྲུབ་ཆེན་བི་རཱུ་པ། །ཀུན་དགའ་སྙིང་པོ་རྩེ་མོ་གྲགས་རྒྱལ་མཚན། །ས་སྐྱ་པཎ་ཆེན་ཚོགས་སྒོམ་གཉན་ཆེན་པར། །གསོལ་བ་འདེབས་སོ་འགལ་རྐྱེན་བར་ཆད་སོལ། །བྲག་ཕུག་པ་དང་བསོད་ནམས་རྒྱལ་མཚན་ཞབས། །དཔལ་ལྡན་ཚུལ་ཁྲིམས་གྲུབ་ཆེན་བུདྡྷ་ཤྲཱི། །ངོར་ཆེན་ཀུན་དགའ་བཟང་པོ་སེམས་དཔའ་ཆེར། །གསོལ་བ༴ །བློ་གྲོས་རྒྱལ་མཚན་རྗེ་བཙུན་རྡོ་རིང་པ། །བློ་གསལ་རྒྱ་མཚོ་འཇམ་དབྱངས་མཁྱེན་བརྩེའི་དབང༌། །བསླབ་གསུམ་རྒྱལ་མཚན་དབང་ཕྱུག་རབ་བརྟན་ལ། །གསོལ་བ༴ །བསོད་ནམས་མཆོག་ལྡན་མཁན་ཆེན་ཞྭ་ལུ་པ། །མཁྱེན་རབ་བྱམས་པ་ཀུན་དགའ་ལྷུན་གྲུབ་དང༌། །ཀུན་དགའ་ལེགས་འབྱུང་བློ་གསལ་ཕུན་ཚོགས་ཞབས། །གསོལ་བ༴ །ཁྲི་ཆེན་ཀུན་མཁྱེན་རིག་འཛིན་མངྒའི་མཚན། །བསྟན་འཛིན་སྙན་གྲགས་རིན་ཆེན་མཁྱེན་བརྩེའི་དབང༌། །

བཀའ་དྲིན་མཉམ་མེད་་་་་་ ཀུན་དགའ་བསྟན་འཛིན་རྩ་བའི་བླ་མ་ལ། །གསོལ་བ༴ །བླ་མ་ཡི་དམ་རྒྱལ་བ་སྲས་དང་བཅས། །ཀུན་འདུས་བདག་ཉིད་དཔལ་ལྡན་བིརྺ་པས། །སྐྱེ་བ་འདི་དང་ཚེ་རབས་རྗེས་བཟུང་ནས། །ཚུལ་ཁྲིམས་གསུམ་ལྡན་དགེ་བའི་བཤེས་བྱིན་རློབས། །ཕྱི་ནང་རིག་པའི་གཞུང་ལུགས་རབ་འབྱམས་ཀྱི། །ཐོས་བསམ་བསྒོམ་པ་གེགས་མེད་མཐར་ཕྱིན་ནས། །རྒྱལ་བའི་ཡོན་ཏན་ཀུན་ལ་དབང་འབྱོར་ཞིང༌། །བསྟན་དང་སེམས་ཅན་ཕན་པ་བསྒྲུབ་པར་ཤོག ། ཅེས་རྣལ་འབྱོར་དབང་ཕྱུག་བི་རཱུ་པའི་སྲུང་བ་ཐུན་མོང་མ་ཡིན་པའི་བྱིན་རླབས་ཀྱིས་བརྒྱུད་པའི་གསོལ་འདེབས་འདི་ནི་དགེ་སློང་ཀུན་དགའ་སྟོབས་ལྡན་གྱིས་བསྐུལ་ངོར་བནྡེ་ཚུལ་ཁྲིམས་རིན་ཆེན་གྱིས་བྲིས་པ་སརྦ་མངྒ་ལཾ།། ཞལ་བསྐོང་བློ་གྲོས་རྒྱལ་མཚན་ནམ་གཟིམ་འོག་ཨ་ནནྟས་བྲིས།། །། ༈ བལ་ཡུལ་མཆོད་རྟེན་ཉེ་འདབས་ནས་རྒྱལ་ཡོངས་ས་ཆེན་ཞེས་པ་ལས། སློབ་བུ་ཐ་ཤལ་པ་གུ་རུས་སྤེལ་བའོ།།